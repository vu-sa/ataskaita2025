# Revizijos komisija

![VU SA Revizijos komisija](/img/dariniai/Revizija.jpg){.rounded-sm}

Revizijos komisija yra VU SA struktūrinių vienetų finansinį ir veiklos patikrinimą atliekanti kontrolės institucija. Komisiją sudaro penki nariai (-ės), renkami (-os) VU SA ataskaitinėje-rinkiminėje konferencijoje. 

Ataskaitiniu laikotarpiu Revizijos komisiją sudarė: 

- Aušrinė Dichavičiūtė (pirmininkė) 
- Haroldas Žalūda 
- Martyna Vaitkūnaitė 
- Šarūnas Grigonis 
- Vilija Valiukonytė 

2024–2025 m. Revizijos komisija atnaujino VU SA veiklos vertinimo metodiką ir pagal ją atliko Organizacijos veiklos vertinimą. Ataskaitiniu laikotarpiu įvyko 1 atviras Revizijos komisijos posėdis ir 28 uždari darbiniai susitikimai. Be to, buvo surengta apie 250 individualių ir (ar) grupinių susitikimų su revizuojamais VU SA struktūriniais vienetais. 

Susitikimų metu buvo vertinama, ar VU SA (P), VU SA Parlamentas, VU SA Taryba, VU SA ISF, Konsultavimo grupė, studentų (-čių) iniciatyvos bei kiti Organizacijos struktūriniai vienetai atitinka kokybinius ir kiekybinius kriterijus. Informacija buvo renkama ne tik susitikimų su revizuojamais vienetais metu, bet ir dalyvaujant VU SA Parlamento ir (ar) VU SA Tarybos posėdžiuose, mokymuose bei įvairiuose Organizacijos renginiuose. 

Revizijos komisija taip pat aktyviai teikė veiklą reglamentuojančių dokumentų išaiškinimus ir konsultavo VU SA narius (-es) įvairiais klausimais – buvo pateikta daugiau nei 20 išaiškinimų. Revizijos komisija ataskaitiniu laikotarpiu ne tik pasidalino įžvalgomis su darbo grupe, atsakinga už VU SA veiklą reglamentuojančių dokumentų atnaujinimą, bet ir atvirame VU SA Parlamento posėdyje pristatė tarpinę veiklos ataskaitą. 

Organizacijos veiklos vertinimo ataskaitą Revizijos komisija teikia VU SA ataskaitinės-rinkiminės konferencijos metu (su vertinimo ataskaita galima susipažinti [čia](https://www.vusa.lt/lt/veiklos-ir-tyrimu-ataskaitos).  
