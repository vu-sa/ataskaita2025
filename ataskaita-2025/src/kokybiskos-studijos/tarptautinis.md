# Tarptautinis bendradarbiavimas

## Vizitas į Varšuvą

Vasario 7-9 dienomis VU SA Centrinio biuro komanda lankėsi Varšuvoje, kur susitiko su Varšuvos universiteto Studentų sąjunga (Samorząd Studentów Uniwersytetu Warszawskiego) bei Lenkijos Respublikos Studentų Parlamentu (Parlament Studentów Rzeczypospolitej Polskiej). 

Vizito metu buvo aplankyti Varšuvos universiteto rūmai. Tiek su Varšuvos universiteto Studentų sąjunga (SSUW), tiek ir Lenkijos Respublikos Studentų Parlamento (PSRP) nariais (-ėmis) diskutuota tarptautinių studentų (-čių) integracijos, socialinės dimensijos, doktorantų (-čių) interesų atstovavimo klausimais bei dalintasi struktūros ir veiklos principų skirtumais bei panašumais.

## Taraso Ševčenkos universiteto studentų atstovybė 

Šiais metais VU SA praplėtė savo tarptautinių partnerysčių ratą su Taras Shevchenko National University of Kyiv Psichologijos fakulteto studentų parlamentu. Bendradarbiavimas prasidėjo nuo pirminio susitikimo, kurio metu buvo pasidalinama einamaisiais darbais, kurių metu atradome sąlyčio taškų tarp VU SA ir atstovybės veikiančios viename seniausių Ukrainos universitetų. Taras Shevchenko nuotlonio susitikimo metu pasidalino savo patirtimi su pilietiniu pasipriešinimu iš studentų (-čių) perspektyvos, papasakodami apie pirmąsias karo Ukrainoje dienas bei bendrai studijų proceso adaptavimąsį prie esamos geopolitinės situacijos. 

## ARQUS Studentų (-čių) Taryba 

Liepos 1-4 dienomis VU SA studentų (-čių) atstovės ARQUS Studentų Taryboje dalyvavo kasmetinėje ARQUS Konferencijoje Minho universitete. Konferencijos metu vyko įvairių darbo grupių susitikimai bei diskusijos apie svarbias temas Europos aukštajame moksle. Konferencijos metu VU SA atstovė dalinosi ARQUS StC sudaryta pozicija apie European degree.  

Balandžio 2-4 dienomis VU SA studentų (-čių) atstovės ARQUS Studentų Taryboje dalyvavo kasmetinėje ARQUS Konferencijoje Leipcigo universitete, kurioje buvo įvertinta bendra alijanso veikla iš ARQUS STC perspektyvos.
