# Bendradarbiavimas su VU neakademiniais padaliniais ir kitomis organizacijomis

## VU Sveikatos ir sporto centras 

Šiais metais bendradarbiaujant su VU Sveikatos ir sporto centru buvo prisidedama prie SSC organizuojamų veiklų pasiekiamumo studentams(-ėms). Diskutuota dėl VU sveiko universiteto koncepcijos viešinimo ir pasiekiamumo Vilniaus universiteto studentams (-ėms).  
 
## Bendruomenės gerovės skyrius 

Diskutuota dėl negalią turinčių studentų (-čių) poreikių atliepimo: infrastruktūros atnaujinimo ir prieinamumo, naujinamas Vilniaus universiteto studijų individualizavimo pagal individualiuosius poreikius, kylančius dėl negalios, tvarkos aprašas. Sukurta bei paviešinta apklausa, skirta išsiaiškinti negalią turinčių studentų (-čių) poreikių atliepimą.  

Taip pat diskutuota dėl nemokamų psichologinių konsultacijų skaičiaus didinimo, bendruomenės psichologų skaičiaus didinimo Kaune bei Šiauliuose,  psichologinių konsultacijų registracijos sistemos atnaujinimo, maldos/ramybės bei vaikų kambarių įrengimo bei viešinimo. Diskutuota dėl VU sveiko universiteto koncepcijos viešinimo ir pasiekiamumo Vilniaus universiteto studentams (-ėms). Dalyvauta VU Bendruomenės gerovės skyriaus organizuotoje konferencijoje „Aktyvumo ir dėmesio sutrikimas bei akademinė sėkmė: dėstymas, mokymasis, karjera“: dalyvauja diskusijoje bei skaitytas pranešimas „Studijos su aktyvumo ir dėmesio sutrikimu: studentų perspektyva“.  

## Jaunimo organizacijos  

Šiais metais bendradarbiaujant su kitoms Lietuvoje veikiančiomis jaunimo organizacijomis Lietuvos jaunimo organizacijų taryba (LiJOT), Lietuvos studentų sąjunga (LSS), Pasaulio lietuvių jaunimo sąjunga (PLJS) ir Lietuvos moksleivių sąjunga (LMS) pasirašė bendrą raštą dėl siūlymų ilginti nuolatinės privalomosios pradinės karo tarnybos trukmę, kuriame siūlėme diskusijas dėl tarnybos ilginimo atidėti iki tol, kol bus išspręsti infrastruktūriniai ir organizaciniai iššūkiai, užtikrinant tinkamą naujos šaukimo sistemos įgyvendinimą ir jaunosios kartos pasirengimą šiems pokyčiams. 

Be to, dalyvauta Vilniaus jaunimo organizacijų tarybos (VJOSAS) Vadovų klubuose, Asamblėjose, palaikytas glaudus bendravimas ir bendradarbiavimas sprendžiant svarbius ir jaunimui aktualius klausimus. Paskutinės VJOSAS Asamblėjos metu į Vilniaus jaunimo reikalų tarybą išrinktas VU SA atstovas – Daniel Šematovič.  
